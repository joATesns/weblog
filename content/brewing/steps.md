---
title: "Brewing steps"
date: 2020-06-25T20:08:39+02:00
type: "page"
---


# Graan -> Mout
Alles begint met graan. Er kunnen verschillende soorten graan gebruikt worden, maar de meest gebruikte graansoort is **gerst (Hordeum vulgare)**. Gerst is een deel van de grassenfamilie en bestaat in 2 categegoriën: zomer- en wintergerst. Dit zijn respectievelijk 1- en 2-jarige soorten.

Als het graan (in dit geval gerst, dus) onkiemd is en daarna gedroogd wordt, heet dit niet langer graan, maar **mout**. Ah ja, in het Engels is mout: **malt**. Dit klinkt misschien bekender voor de whisk(e)y-liefhebber.



De reden van het mouten is de vorming van enzymen. Deze enzymen zetten het zetmeel om in vergistbare suikers.

Bij gerst is het kaf (=verzamelnaam voor de kelk- en kroonkafjes) vergroeid met de graankorrel. 

## Weken van het graan
Voor deze omzetting wordt het graan onder water gezet zodat het vochtgehalte stijgt van 12 à 16 procent tot ongeveer 45 procent. Hierbij ontsnapt ook het koolzuur uit het graan en wordt het graan wordt belucht. Dit duurt 24 tot 48 uur. Door deze bewerkingen ontstaat **kiemgoed**. Omdat de gerst moet ademen, kan deze niet simpelweg onder water worden gezet. Het weken gebeurt dus meestal door het geregeld natsproeien van de gerst.

## Kiemen van het graan
Dit proces duurt ongeveer 6 dagen en kan op verschillende manieren plaatsvinden. Volgens de traditionele methode wordt het vochtige kiemgoed in lagen van 20 tot 100 cm dik opengespreid, regelmatig gekeerd en indien nodig bevochtigd. Ook worden temperatuur en de toevoer van zuurstof op peil gehouden om de vorming van enzymen te bevorderen. Deze enzymen zetten het zetmeel in de kiem om in vergistbare suikers. Het kiemen wordt gestopt als de gewenste verhouding tussen enzymen en zetmeel is bereikt, afhankelijk van de verdere verwerking van het mout. Het eindproduct heet **groenmout**. Groenmout kan onmiddellijk in een stokerij worden gebruikt.

## Eesten (drogen) van het groenmout. 
Hierbij wordt het vochtgehalte van het groenmout verlaagd tot zo'n 4 % waardoor het kiemproces wordt stilgelegd en schimmelaantasting wordt vermeden.

Hoe langer het drogen, hoe donkerder de mout. Een maat voor de kleur: **European Brewery Convention (ECB)**. Ter referentie: 1ml Jodium in 100 ml water = 1 ECB 

<div class="containerH">
  <div class="columnH">
    <table>
      <tr><td>EBC-interval</td><td>Kleur van het bier</td></tr>
      <tr><td>6-9</td><td>Bleek / Lichtblond </td></tr>
      <tr><td>9-12</td><td>Blond / Geel </td></tr>
      <tr><td>12-20</td><td>Goud </td></tr>
      <tr><td>20-30</td><td>Amber </td></tr>
      <tr><td>30-45</td><td>Koper </td></tr>
      <tr><td>45-75</td><td>Donker koper / Bruin </td></tr>
      <tr><td>75-120</td><td>Zeer donkerbruin (doorschijnend) </td></tr>
      <tr><td> >120</td><td>Zwart (niet doorschijnend) </td></tr>
    </table>
  </div>
  <div class="columnH">
{{<figure position="center" src="/weblog/images/brewing_steps/mout.jpg" title="Mout" width="50%">}}
  </div>
</div>



# Schroten
De moutkorrels zijn redelijk hard. Om het wat gemakkelijker te maken om het water in contact te brengen met het zetmeel, worden de moutkorrels gebroken, of **geschroot**. Dit mag dus zeker niet verward worden met malen. 

Het kaf moet heel blijven.

{{<figure position="center" src="/images/brewing_steps/schroten.jpg" title="Schroten van mout" width="25%">}}
